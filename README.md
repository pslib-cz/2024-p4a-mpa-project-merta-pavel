[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/y_e6Wbp5)
# Zadání projektu 
Vytvořte Android aplikaci v jazyce Kotlin na libovolné téma dle vašeho výběru. Aplikace by měla mít uživatelsky přívětivé konvenční UI a měla by být schopna plynule běžet na typickém Android zařízení nebo emulátoru.

Kritéria hodnocení:

Známka 5: Neodevzdáno

-   Projekt není odevzdán v daném termínu nebo nelze spustit žádný funkční celek.

Známka 4: Nefunkční, nedodělané řešení

-   Aplikaci se nepodaří spustit, nebo se ihned po spuštění zhroutí.
-   Základní funkcionality nejsou implementovány do té míry, aby aplikace měla praktický smysl.

Známka 3: Základní úroveň aplikace (např. jednoduchá TODO s filtrací):

-   Aplikace je funkční, jde spustit a má praktický smysl.
-   Data jsou persistentně ukládána alespoň v jedné tabulce v lokální databázi (např. Room) a po ukončení a opětovném spuštění aplikace jsou dostupná.
-   Uživatel může provádět základní CRUD operace (např. přidat záznam, zobrazit seznam, případně smazat položku).
-   Aplikace musí kromě základní správy dat (CRUD) implementovat alespoň jednu jednoduchou logiku nebo operaci s daty (např. seřazení úkolů podle priority, filtraci podle stavu, výpočet procentuálního progresu dokončených úkolů atd.).
-   Uživatelské rozhraní je základní, ale přehledné a odpovídá konvenčním standardům Android aplikací.

Známka 2: Více tabulek, více obrazovek:

-   Aplikace využívá více propojených tabulek (např. vztah 1:N mezi dvěma entitami).
-   Rozhraní umožňuje přepínání mezi více obrazovkami (např. seznam záznamů, detailní pohled na konkrétní záznam, správa kategorií).
-   Data jsou navzájem provázána a uživatel může s těmito vztahy pracovat (např. filtrovat data dle kategorií).
-   Uživatelské prostředí je přehledné, funkčně rozdělené a splňuje základní pravidla pro Android UI (např. využití Fragmentů, Navigation Component atd.).

Známka 1: Vazby N:M, senzory a další

-   Aplikace obsahuje nějaký pokročilý prvek (např. N:M vazby v databázi, integrace senzorů telefonu jako je GPS, akcelerometr nebo jiné, případně práci s webovým API či další sofistikované techniky).
-   Uživatelské rozhraní je propracované a intuitivní, aplikace nabízí přidanou hodnotu a komplexnější funkcionalitu.

Při závěrečné prezentaci aplikace by měly být předvedeny všechny klíčové funkcionality a pro získání lepší známky dokázat odpovědět na odborné otázky týkající se implementace zvolených řešení.
